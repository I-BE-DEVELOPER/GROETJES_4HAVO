
<h1>Geschiedenis van de taal</h1>

<p>Men veronderstelt dat in het tweede millennium voor Chr. binnen de Indo-Europese taalfamilie het Protoslavische dialect ontstond, dat zich los had gemaakt uit de Balto-Slavische groep. In het eerste millennium na Chr. heeft het Protoslavisch zich getransformeerd in het Oerslavisch. In de 6e-7e eeuw viel de taal uiteen in drie groepen dialecten: de Oost-Slavische, de West-Slavische en de Zuid-Slavische groep. Uit de Oost-Slavische dialecten ontstonden in de 14e-15e eeuw het Russisch (Groot-Russisch), het Oekraïens (Klein-Russisch) en het Wit-Russisch. In de 16e-17e eeuw ontstonden er Noord- en Zuid-Russische dialecten en Middelgrootrussische overgangsdialecten.

De oudste schriftelijke bronnen in de geschiedenis van het Russisch zijn de Codex van Novgorod (eerste kwart 11de eeuw), het Ostromir-evangelie (1056/57) in het Kerkslavisch en korte brieven op berkenbast (vanaf de 11de eeuw) in Oudnovgorods dialect. In de middeleeuwen werd de discrepantie tussen geschreven en gesproken taal steeds groter, doordat men in de literatuur gebruik bleef maken van een archaïsch Russisch dat sterk leunde op het Kerkslavisch, terwijl de gesproken taal zich verder ontwikkelde. Het autobiografische "Leven" van aartspriester Avvakoem Petrov uit de tweede helft van de 17e eeuw was geschreven in de gesproken volkstaal en daarmee het eerste werk van de moderne Russische literatuur.

Michail Lomonosov legde de grondslag voor het moderne Russisch in de tweede helft van de 18e eeuw; Nikolaj Karamzin schiep eind 18e eeuw de literaire norm waarop Aleksandr Poesjkin verder kon bouwen. De hedendaagse Russische literaire taal is rond 1800 ontstaan op basis van het Moskouse dialect.

In de Russische woordenschat zijn veel leenwoorden terug te vinden vinden uit met name het Frans, Duits, Latijn en uit enkele Turkse talen zoals het Tataars. Het Russisch heeft een grote invloed ondergaan van het Kerkslavisch, wat ertoe geleid heeft dat er nog steeds veel zogeheten Kerkslavismen in het moderne Russisch kunnen worden gevonden. Russisch is een Oost-Slavische taal. Russisch wordt niet alleen gesproken in Rusland, maar ook door Russische immigranten en inwoners in het voormalige oostblok landen en IsraÃ«l. Russisch was vroeger in Oost-Europa en JoegoslaviÃ« een verplicht vak. Tegenwoordig kiezen de mensen uit hetzelfde gebied vaak Engels. In Rusland krijg je zowel je vadersnaam als je familienaam. Als jouw vader bijvoorbeeld Aleksandr Nikolaevich Ivanov, dan heet jij bijvoorbeeld Anastasiya Aleksandrovna Ivanova of Dmitri Aleksandrovich Ivanov. Je ziet dat zowel de vadersnaam als de familienaam verschillend is bij jongens en meisjes. Bij achternamen krijgen meisjes er een "a" achter. Bij vadersnamen krijgen jongens vaak "vich" achter de naam van hun vader, en meisjes "ovna".Het alfabet telt 33 letters.</p>


<a href="https://www.animaties.com/cat-rusland-1497.htm"><img src="https://www.animaties.com/data/media/1497/rusland-bewegende-animatie-0011.gif" border="0" alt="rusland-bewegende-animatie-0011" /></a>

<body bgcolor="gray" text="white" link="purple" vlink="black" alink="silver">